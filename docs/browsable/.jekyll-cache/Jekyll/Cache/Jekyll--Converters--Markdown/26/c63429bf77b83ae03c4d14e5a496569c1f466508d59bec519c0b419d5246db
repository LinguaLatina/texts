I"Ç<p>greeting. C. PLINIUS MAXIMO SUO S.</p>

<ol>
  <li>
    <p>Saepe te monui, ut libros quos vel pro te vel in Plantam, immo et pro te et in illum â€” ita enim materia cogebat -, composuisti quam maturissime emitteres; quod nunc praecipue morte eius audita et hortor et moneo.</p>
  </li>
  <li>
    <p>Quamvis enim legeris multis legendos-que dederis, nolo tamen quemquam opinari defuncto demum incohatos, quos incolumi eo peregisti. Salva sit tibi constantiae fama. Erit autem, si notum aequis iniquis-que fuerit non post inimici mortem scribendi tibi natam esse fiduciam, sed iam paratam editionem morte praeventam.</p>
  </li>
  <li>
    <p>Et simul vitabis illud Î¿á½Ï‡ á½ÏƒÎ¯Î· Ï†Î¸Î¹Î¼Î­Î½Î¿Î¹ÏƒÎ¹. Nam quod de vivente scriptum de vivente recitatum est, in defunctum quoque tamquam viventem adhuc editur, si editur statim. Igitur si quid aliud in manibus, interim differ; hoc perfice, quod nobis qui legimus olim absolutum videtur. Sed iam videatur et tibi, cuius cunctationem nec res ipsa desiderat, et temporis ratio praecidit. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../9/">9</a></td>
      <td>next: <a href="../9.2/">9.2</a></td>
    </tr>
  </tbody>
</table>
:ET
I"Ì<p>greeting. C. PLINIUS CALVISIO SUO S.</p>

<ol>
  <li>
    <p>Alii in praedia sua proficiscuntur ut locupletiores revertantur, ego ut pauperior. Vendideram vindemias certatim negotiatoribus ementibus. Invitabat pretium, et quod tunc et quod fore videbatur.</p>
  </li>
  <li>
    <p>Spes fefellit. Erat expeditum omnibus remittere aequaliter, sed non satis aequum. Mihi autem egregium in primis videtur ut foris ita domi, ut in magnis ita in parvis, ut in alienis ita in suis agitare iustitiam. Nam si paria peccata, pares etiam laudes.</p>
  </li>
  <li>
    <p>Itaque omnibus quidem, ne quis â€˜mihi non donatus abiretâ€™, partem octavam pretii quo quis emerat concessi; deinde iis, qui amplissimas summas emptionibus occupaverant, separatim consului. Nam et me magis iuverant, et maius ipsi fecerant damnum.</p>
  </li>
  <li>
    <p>Igitur iis qui pluris quam decem milibus emerant, ad illam communem et quasi publicam octavam addidi decimam eius summae, qua decem milia excesserant.</p>
  </li>
  <li>
    <p>Vereor ne parum expresserim: apertius calculo ostendam. Si qui forte quindecim milibus emerant, hi et quindecim milium octavam et quinque milium decimam tulerunt.</p>
  </li>
  <li>
    <p>Praeterea, cum reputarem quosdam ex debito aliquantum, quosdam aliquid, quosdam nihil reposuisse, nequaquam verum arbitrabar, quos non aequasset fides solutionis, hos benignitate remissionis aequari.</p>
  </li>
  <li>
    <p>Rursus ergo iis qui solverant eius quod solverant decimam remisi. Per hoc enim aptissime et in praeteritum singulis pro cuiusque merito gratia referri, et in futurum omnes cum ad emendum tum etiam ad solvendum allici videbantur.</p>
  </li>
  <li>
    <p>Magno mihi seu ratio haec seu facilitas stetit, sed fuit tanti. Nam regione tota et novitas remissionis et forma laudatur. Ex ipsis etiam quos non una, ut dicitur, pertica sed distincte gradatim-que tractavi, quanto quis melior et probior, tanto mihi obligatior abiit expertus non esse apud me á¼Î½ Î´á½² á¼°á¿‡ Ï„Î¹Î¼á¿‡ á¼ Î¼á½²Î½ ÎºÎ±Îºá½¸Ï‚ á¼ Î´á½² ÎºÎ±á½¶ á¼ÏƒÎ¸Î»ÏŒÏ‚. Vale.</p>
  </li>
</ol>

<hr />

<table>
  <tbody>
    <tr>
      <td>previous: <a href="../8.1/">8.1</a></td>
      <td>next: <a href="../8.3/">8.3</a></td>
    </tr>
  </tbody>
</table>
:ET